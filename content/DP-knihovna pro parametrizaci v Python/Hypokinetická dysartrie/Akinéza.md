---
dg-publish: dg-publish
---
+
nepohyblivost, akinesia **1.** chybění, resp. porucha zahájení pohybů kosterního svalstva, popř. některých svalů či skupin. Vyskytuje se u různých neurologických onemocnění jako vyšší stupeň snížené hybnosti (hypokineze), např. u Parkinsonovy choroby (akinetická krize), Huntingtonovy chorey aj. **2. fetální a.** – nepohyblivost plodu v důsledku narušení spinálních struktur nebo svalového aparátu, při chromozomových aberacích popř. působení teratogenních látek **3.** **srdeční a.** – chybění systolického pohybu srdeční svaloviny. Na echokardiografii je a. patrná na nekrotické infarktové či vazivově změněné oblasti myokardu. Srov. bradykineze, dyskineze, hypokineze 
[zdroj](https://lekarske.slovniky.cz/lexikon-pojem/akineze-akinezie)

+