---
dg-publish: dg-publish
---
## Úvod
Afázie je získaná porucha produkce a porozumění řeči, která vzniká při ložiskovém poškození mozku. Klinický obraz afázie je velmi variabilní a stupeň poruchy a obtíže v komunikaci mohou být různé, od lehčích, až po velmi těžké.

Afázie je řazena mezi poruchy jazyka, neboť nejsou primárně poškozeny motorické modality řeči (respirace, fonace, rezonance a artikulace), ale přesto dochází k obtížím v užívání jazykového vyjádření. Intelekt je u afázie zachován.

## PŘÍZNAKY

Afázie zahrnuje celý komplex symptomů, které se kombinují a vyskytují v různé kvalitě a množství. Jedná se nejčastěji o:

- **poruchy plynulosti řeči** – neplynulý mluvní projev se může projevovat až naprostou absencí verbálního vyjadřování, zachovány mohou být některé automatismy (např. pozdravy a sociální fráze), produkce může být omezena jen na izolovaná slova či krátké věty. Plynulost narušují problémy s hledáním vhodných slov a agramatismy (nesprávné užívání gramatických tvarů slov). Tempo řeči bývá při neplynulém projevu zpomalené.  Mluvní projev může být také naopak zrychlený, či obtížně přerušitelný. Po obsahové stránce může dojít až k produkci tzv. slovního salátu, plynulé produkce řeči bez informační hodnoty,

- **poruchy porozumění řeči** – mají variabilní charakter, lehké poruchy porozumění jsou přítomné téměř u každého typu afázie. Narušeno může být nejen porozumění větám, ale i izolovaným slovům,

- **poruchy pojmenování (anomie)** – velmi častý příznak, který je možné charakterizovat těžkostmi při hledání adekvátního slova,  

- **parafázie** – jsou různé typy záměn cílového slova. V případě fonemických parafázií může osoba s afázií vyslovit slovo nemocnice jako „memosnice“, v případě sémantických parafázií odpoví např. „ambulance“, u verbálních parafázií odpoví např. „deboknige“,

- **perseverace** – neboli ulpívání na předchozím stimulu. Opakování stejné reakce, např. osoba odpoví na otázku slovem „knihu“ a i na další jiné otázky odpoví stejným slovem „kniha“.

[zdroj](https://www.klinickalogopedie.cz/index.php?pg=verejnost--co-je-to--afazie)


+