---
dg-publish: dg-publish
---
**MSE**, neboli krátký test kognitivních funkcí, je celosvětově používaný pomocný test pro **zjištění [kognitivních funkcí](https://www.wikiskripta.eu/w/Pam%C4%9B%C5%A5_a_jej%C3%AD_poruchy "Paměť a její poruchy") a záchyt [demence](https://www.wikiskripta.eu/w/Demence "Demence")**. Skládá se ze 30 otázek a úkolů, které testují například orientaci pacienta v čase a prostoru, krátkodobou paměť, čtení a psaní, konstrukčně-praktické dovednosti a další. Každá správná odpověď znamená jeden bod. Člověk s normální úrovní kognitivních funkcí by měl dosáhnout **30 bodů**. [[1]](https://www.wikiskripta.eu/w/Mini_Mental_State_Exam#cite_note-1)

Test je vhodný pro odlišení normálního stárnutí od středně těžké demence. Jeho výhodou je snadné využití, s pacientem jej může po rychlém zaškolení vyplnit zdravotní sestra, sociální pracovnice, student apod. Nevýhodou je nedostatek úloh testujících frontální funkce a paměť, dále pak psychometrické vlastnosti jako špatná senzitivita (kolem 63 %). Specificita se naopak pro cut-off skór 24 pohybuje kolem 96 %. [[2]](https://www.wikiskripta.eu/w/Mini_Mental_State_Exam#cite_note-2) Pro tento test jsou dostupné normy dle věku a vzdělání pro českou populaci starších dospělých ve věku 60-96 let.[[3]](https://www.wikiskripta.eu/w/Mini_Mental_State_Exam#cite_note-3)

|Počet bodů|Orientační hodnocení|
|---|---|
|27–30|bez poruchy kognitivních funkcí, při spodní hranici vhodné další sledování|
|25–26|hraniční nález, podezření na MCI, doporučeno podrobné neuropsychologické vyšetření|
|18–24|lehká demence|
|6–17|středně těžká demence|
|< 6|těžká demence|
[zdroj](https://www.wikiskripta.eu/w/Mini_Mental_State_Exam)
+